# Attrito_viscoso
Progetto esame Metodi Computazionali per la Fisica
Candidato: Giulio Franca (mat.365809) 
Data della prova: 19/02/2026

Lo scopo di tale progetto è l'analisi del moto bidimensionale di un grave lanciato con un determinato angolo rispetto alla verticale, considerando il campo gravitazionale terrestre e l'attrito viscoso dell'aria.

Nel primo modulo, denominato "moto_balistico", è stato svilupato uno script in grado di risolvere l'equazione differenziale caratteristica del moto, a partire da parametri iniziali configurabili dall'utente. I dati sono gestiti attraverso un parser, pertanto tramite l'istruzione "--help" si ha acesso alle informazioni generali sulle funzioni del modulo. Come  riportato anche in tali istruzioni è possibile configurare tutte le condizioni a contorno necessarie per la risoluzione dell'equazione differenziale. i valori configurabili sono: costante di attrito (k), massa del grave (m), velocità orizzontale iniziale (vx0), velocità verticale iniziale (vy0), ed eventualmente le posizioni iniziali (x0, y0). Se non altrimenti specificato dall'utente, le coordinate iniziali assumeranno valore nullo. Si assumono le unità di misura del Sistema Internazionale (massa in kg, coefficiente di atrito in kg/s, velocità in m/s e posizioni in metri).
Eseguendo tale modulo verranno determinate le traiettorie, visualizzate in grafici che mostrano le due coordinate temporali in funzione del tempo e la coordinata verticale in funzione di quella orizzontale.
Verranno determinate inoltre la gittata, l'altezza massima e la massima velocità di caduta, raccolte in un Data Frame e visualizzate sullo schermo.

Nel secondo modulo, denominato "simulazione_gittate", è stato effettuato uno studio statistico della gittata del moto di un insieme di corpi la cui velocità iniziale in modulo segue una certa legge di probabilità sinusoidale. Sono stati scelti gli stessi parametri iniziali e si è ripetuta l'analisi per 4 valori del coefficiente di attrito. Eseguendo il modulo si genera una distribuzione di velocità iniziali visualizzabile in un istogramma, confrontata con i valori attesi in ogni intervallo dell'istogrammain base alla legge di probabilità per verificare l'attendibilità dei dati ottenuti. Successivamente vengono visualizzati due istogrammi per ogni valore di k: nel primo si ha la distribuzione delle gittate, nel secondo si confronta quest'ultima con la distribuzione delle gittate nel caso ideale, trascurando l'attrito, calcolata con le semplici leggi del moto parabolico del proiettile in assenza di attrito.